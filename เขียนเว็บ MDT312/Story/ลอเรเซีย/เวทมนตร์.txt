** [เวทมนตร์ หรือ Astar core] **
คือพลังงานบริสุทธิ์ที่มีความสามารถในการเปลี่ยนแปลงและดูดซับเข้ากับสิ่งต่างๆ ได้ เราจึงสามารถพบเจอได้ในทุกๆ ที่ของอาดา [1]

นิยามของมิเมียร์ : 'เวทมนตร์ นั้นคือพลังงานที่เปรียบเสมือนสายใยที่พันเกี่ยวกับอาดาไว้ โดยผู้ใช้นั้นสามารถหยิบยืมพลังงานจากพื้นโลกในการทำสิ่งต่างๆ ได้' *กล่าวคือ พลังเวทย์นั้นเป็นส่วนหนึ่งของอาดาโดยมีหน้าที่ในการเชื่อมโยงสิ่งๆ ต่างไว้ด้วยกัน โดยผู้ใช้นั้นสามารถหยิบยืมพลังเหล่านี้ได้*

นิยามของเอลฟ์ : 'เวทมนตร์ เป็นสิ่งที่อยู่คู่กับทุกๆ สิ่งมาตั้งแต่จุดเริ่มต้นของทุกๆ อย่าง เป็นพลังงานบริสุทธิ์ที่สามารถพลันเปลี่ยนไปตามความต้องการของผู้ใช้' *กล่าวคือ เวทมนตร์นั้นเป็นพลังงานที่มีมาตั้งแต่การกำเนิดของจักรวาลและอยู่คู่กับทุกๆ สิ่ง โดยผู้ควบคุมสามารถใช้พลังเวทย์เหล่านี้ในการสร้างสรรค์สิ่งต่างๆ ได้*

นิยามของโซล : 'เวทมนตร์นั้นเปรียบเสมือนสายลมและสายน้ำที่ค่อยหล่อเลี้ยงทุกสิ่งๆ ไม่ให้เหี่ยวเฉาและแตกสลายไป' *กล่าวคือ เวทมนตร์นั้นคือสิ่งที่ค่อยหล่อเลี้ยงทุกๆ สิ่ง*

จุดเริ่มต้นของเวทมนตร์นั้นเริ่มต้นขึ้นในช่วงแห่งการหลับใหลของเหล่าลูกหลานอาดา ครั้นในเวลานั้นมันเป็นช่วงเวลาที่เหล่าเทพได้สรรค์สร้างโลกได้เสร็จสมบูรณ์แล้วและเฝ้ารอการตื่นของลูกหลานอาดา แต่พวกเขาก็ไม่ยอมตื่นขึ้นมา รวมไปถึงสรรพสัตว์ที่เหล่าเทพแห่งธรรมชาติได้สรรค์สร้างขึ้นมาก็ต่างล้มตายลงไปแต่กลับไม่ได้ผลิตทายาทออกมา เมื่อเป็นอย่างงั้นเหล่าเทพจึงหาทางในแก้ไขปัญหานี้ จนมนท้ายที่สุดเทพแห่งความรู้และเวทมนตร์ วาเนีย ก็ได้คิดวิธีแก้ปัญหานี้ออก เธอจึงเรียกประชุมเหล่าเทพและบอกแผนการของเธอให้พวกเขาฟัง แผนการนั้นคือพวกเราจะสละพลังของตนลงไปในสายลมแล้วนำพาพลังเหล่านั้นให้พัดพาไปทั่วอาดาเพื่อปลุกเหล่าลูกหลานให้ตื่นขึ้นมาจากการหลับใหล ซึ่งผลที่ได้คือสายลมเวทย์ที่ปกคลุมไปทั่วอาดา บางส่วนได้หลอมรวมกันเป็นดวงดาว เกิดแสงเหนือ เมฆสายรุ้งและเสาแสงเพราะแสงสว่างของเวทมนตร์ นำมาสู่การตื่นขึ้นของเอลฟ์และเผ่าพันธุ์ต่างๆ ตามมา และวงจรชีวิตและความตายแบบที่ควรจะเป็น [2]

** [ชีวิต ความตายและจุดจบของสมดุล] **
สายลมเวทมนตร์เป็นสิ่งที่ค่อยหล่อเลี้ยง ให้เหล่าดวงวิญญาณสามารถมีตัวตนอยู่ต่อไปได้ในช่วงเวลาไร้กายาและเปรียบเสมือนสะพานที่จะนำพาเหล่าดวงวิญญาณกลับไปยังท้องพระโรงน้ำตาและสวนของเหล่าเทพ 

หากเป็นลูกหลานของอาดาพวกเขาจะได้ไปท้องพระโรงน้ำตา และเดินทางไปยังวิหารแห่งความทรงจำเพื่อบอกเล่าเรื่องสิ่งต่างๆ ที่พบเจอให้เหล่าเทพได้รับรู้ หลังจากนั้นพวกเขาจะได้เลือกว่าจะกลับไปเกิดใหม่ อยู่ที่นี่ต่อไป หรือสถิตอยู่บนดวงดาว [4]

หากเลือกเกิดใหม่พวกเขาจะเทพในแห่งความทรงจำจะนำพาเหล่าดวงวิญญาณไปเปลี่ยนพวกเขากลายเป็นสายลมสีขาวที่จะมุ่งหน้าไปยัง The Internal of Ada และปลายของพวกเขาจะพบเจอกับ The Will of spirit tree แล้วเหล่าดวงวิญญาณจะผสานรวมกับ The Will of spirit tree เมื่อนั้นพวกเขาจะสูญเสียความทรงจำทั้งหมดไปพร้อมกลับไปเกิดใหม่อีกครั้ง  [5] 

หากเลือกอยู่ต่อพวกเขาจะได้ใช้ชีวิตที่เป็นอมตะของตนอยู่บนเกาะเทพหรือหมู่เกาะรอบๆ พวกเขาสามารถเลือกที่จะติดตามเพื่อศึกษาและช่วยเหลือเหล่าเทพองค์ใดก็ได้ 

และหนทางสุดท้ายคือการขึ้นไปสถิตอยู่บนดวงดาวเพื่อทำให้ดวงดาวเหล่านั้นไม่ดับสูญไป โดยเมื่อขึ้นไปแล้วพวกเขาจะได้หลับใหลอยู่ในแสงสว่างของดวงดาวซึ่งในความฝันเหล่านั้นพวกเขาสามารถสร้างสรรค์สิ่งใดก็ได้ โดยจะอยู่ในการดูแลโดยแอลเมน เทพ Atlas แห่งดวงดาวและการบันทึก  [6]

แต่เมื่อการมาถึงของจอมมาร มันได้ใช้พลังของตนทำลายสมดุลของวัฏจักรนี้ลงทำให้เกิดรอยรั่วของสายลมเวทย์ส่งผลให้ดวงวิญญาณมากมายไม่สามารถกลับไปยังเกาะเทพได้และต้องเดินทางเร่ร่อนไปทั่วมหาทวีป พวกเขาเหล่านี้ถูกเรียกร่วมๆ กันว่า 'โซล' เป็นดวงวิญญาณของสิ่งมีชีวิตที่ต้องอาศัยพลังเวทย์ในการมีชีวิตต่อไป สร้างภาระให้กับเทพแห่งความตายที่ต้องออกตระเวนตามหาเหล่าโซล ก่อนที่พวกเขาจะถูกดูดกลืนหรือถูกจับไปโดยเหล่ามนุษย์และพวกออร์ค รวมไปถึงยังส่งผลต่ออายุขัยของลูกหลานอาดาให้มีอายุขัยที่สั้นลง ซึ่งเหล่าเทพได้แก้ไขเฉพาะหน้าโดยการให้วาเนียนั้นเดินทางไปยังอาดาและได้สั่งสอนศาสตร์แห่งเวทมนตร์ขึ้นมา เพื่อให้พวกเขานั้นเข้าใจถึงความสำคัญของเวทมนตร์และนำพลังเหล่านี้มาใช้ต่อกรกับเหล่าสมุนของจอมมารและเป็นกำลังสำคัญในการต่อกรกับจอมมาร  

** [ศาสตร์ของเวทมนตร์] **
ด้วยความที่เวทมนตร์เป็นศาสตร์ใหม่ที่ยังไม่แพร่หลายทำให้พวกเรายังไม่ทราบถึงศักยภาพที่แท้จริงของเวทมนตร์ว่ามันมีขอบเขตและข้อจำกัดอะไรบ้างแต่นั่นก็เปิดโอกาสให้ผู้คนมากมายต่างทำการศึกษาค้นคว้าศาสตร์แขนงนี้ด้วยเหตุผลที่แตกต่างกันออกไป แต่ล่ะเผ่านั้นจะมีกฎระเบียบและองค์กรที่จะค่อยควบคุมผู้ศึกษาศาสตร์เวทมนตร์ไม่ให้ออกนอกลูนอกทาง อย่างเช่น Brotherhood of Sorcerer หน่วยงานที่ค่อยควบคุมและกำหนดทิศทางการศึกษาเวทย์ในอาณาจักรยูโทเปีย พวกเขานั้นยังขึ้นชื่อในเรื่องของความเข้มงวดและความเชี่ยวชาญการใช้เวทย์เพลิง ศาสตร์ของเวทมนตร์เปิดรับผู้คนไม่ว่าพวกเขาจะมีพรสวรรค์หรือไม่ก็ตาม และถึงแม้จะไม่สามารถเติบโตกลายเป็นเหล่านักเวทย์ได้ แต่ศาสตร์เหล่านี้ก็สามารถนำมาปรับใช้กับอาชีพอื่นๆได้ เช่นหมอ นักปรุงยา คนทำอาหาร แต่ถ้าหากพวกเขานั้นสามารถศึกษาและพัฒนารวมไปถึงมีประสบการณ์ที่โชกโชน หนึ่งในคนพวกนั้นจะถูกเลือกโดยวาเนียให้เป็นลูกศิษย์ของเธอและถูกฝึกฝนศาสตร์แห่งเวทมนตร์จนได้กลายเป็น **จอมเวท** ผู้ที่จะค่อยชี้นำเหล่านักเวทย์คนอื่นๆ และเป็นผู้รับสารส์จากเหล่าเทพ ซึ่งจอมเวทในปัจจุบันคือ ฟาริส


โดยปัจจุบันเวทย์นั้นถูกจัดออกมาด้วยกัน 3 ประเภท คือเวทย์พื้นฐาน,เวทย์ผสมและเวทย์วิญญาณโดยแบ่งแยกออกมาตามส่วนประกอบของเวทย์ แห่งที่มาและความสามารถ

แบบที่ 1 เวทย์พื้นฐาน จัดว่าเป็นเวทย์ที่สามารถหาได้ตามธรรมชาติและจัดว่าเป็นเวทย์พื้นฐานที่สามารถต่อยอดและพัฒนาไปยังเวทย์ต่างๆ ได้ ประกอบไปด้วย เวทย์ไฟ น้ำ ดินและพืช

1 เวทย์อัคคี หรือ อัคนีธาตุ พบได้ตามสิ่งมีชีวิตและวัตถุที่สามารถแผ่ความร้อนได้ เช่น คบเพลิงหรือดวงอาทิตย์ คุณสมบัติคือ เป็นเวทย์ที่ไร้รูปร่างจับต้องไม่ได้ แต่สามารถทำให้อยู่ในรูปของเหลวและของแข็งได้ โดยของเหลวเกิดจากการนำขี้เถ้าจำนวนมากมาต้มกับน้ำเปล่าจนเดือด โดยของเหลวที่ได้จะสีแดงข้นอาจจะเหนียวหรือใสก็ได้ มีคุณสมบัติในการเผาทำลายสิ่งต่างๆ ทำให้อุณหภูมิโดยรอบสูงขึ้น มอบแสงสว่างได้แผ่ความร้อนและเมื่อสัมผัสกับออกซิเจนจะติดไฟในทันทีจึงต้องเก็บพวกมันอย่างระมัดระวัง มักจะถูกทำขึ้นโดยชาวบ้านทั่วไป ไว้สำหรับเป็นเชื้อเพลิงชำรอง การทำเหล้า การทำอาหารและเครื่องดื่ม ส่วนอีกแบบคือของแข็ง เป็นการนำแร่ที่สามารถเก็บความร้อนได้มาทำให้ร้อนเพื่อเก็บพลังไว้ โดยแร่ที่ดีที่สุดคือแร่ที่ชื่อว่า Flame Stone หรือ มณีราค โดยส่วนใหญ่มักถูกใช้ทำเป็นคฑาให้กับนักเวทย์ 

ข้อควรระวังของเวทย์จำพวกนี้คือการ ใช้พลังที่มากเกินไปอาจเกิดอาการ Hypothermia หรือ Hyperthermia ไปจนถึงเผาผู้ใช้ได้หากดึงพลังมากจนเกินไป เวทย์ไฟนั้นยังเชื่อมต่อถึงอารมณ์โกรธ ความกล้าหาญ ความก้าวร้าว ทะเยอทะยาน ซึ่งอาจส่งผลร้ายกับผู้ใช้ได้จึงควรระมัดระวังและมีการเตรียมการพร้อมสำหรับเหตุการณ์ฉุกเฉินไว้ด้วย และถือว่า**เวทย์ไฟนั้นเป็นเวทย์ที่อันตรายที่สุดแล้วในบรรดาเวทย์พื้นฐาน** 

2 เวทย์น้ำหรือมานา มีลักษณะเป็นของเหลวสีฟ้าเรืองแสงอ่อนๆ พบได้ในแหล่งน้ำทุกๆ ที่ ซึ่งแต่ละพื้นที่ก็จะมีคุณสมบัติที่แตกต่างกันออกไป แต่คุณสมบัติที่มีเหมือนกันคือการปรับสภาพร่างกายของผู้ดื่ม ฟื้นฟูพลังเวทย์ในตัวที่เสียไป โดยส่วนใหญ่แล้วเวทย์เหล่านี้จะถูกนำมาใช้ในเป็นส่วนประกอบหลักของการทำยาต่างๆ แต่ความพิเศษของเวทย์น้ำที่แตกต่างจากเวทย์อื่นๆ คือความยืดหยุ่นที่สามารถผสมผสานกับสิ่งๆ ต่างได้สูงกว่าเวทย์อื่นๆ ซึ่งนำไปสู่ความเป็นไปได้มากมายในอนาคต ทำให้เหล่าผู้ศึกษาเวทย์น้ำส่วนใหญ่นั้นจะเป็นเหล่านักวิจัยที่พยายามจะต่อยอดพลังเหล่านี้ไปสู่สิ่งใหม่ๆ โดยเหตุผลของความสามารถนี้มาจากการที่เวทย์น้ำมีความบริสุทธิ์มากที่สุดและใกล้เคียงกับสายลมเวทย์มากที่สุด

เวทย์น้ำนั้นจัดเป็นแหล่งพลังงานหลักของเหล่าโซล โดยความที่หาง่ายและมีการเปลี่ยนแปลงที่น้อยจากสายลมเวทย์ดวงวิญญาณจึงดูดซับได้ง่าย ทำให้พวกเราสามารถพบโซลที่มีตัวสีฟ้าได้มากกว่าสีอื่นๆ 



3 เวทย์ธรรมชาติ หรือ ไพรสิงฆ์ พบได้ในพืชตามป่าไม้โดยเฉพาะป่าโอเนเซียและป่า Olympic จะมีเยอะเป็นพิเศษ โดยเมื่อสกัดออกมาแล้วจะมีสีเขียวมีกลิ่นหอมตามชนิดพืชนั้นๆ รวมไปถึงรสชาติที่แตกต่างกันออกไปตามพืชที่สกัดออกมา มีคุณสมบัติในการช่วยฟื้นฟูร่างกายหรือบาดแผล หากนำไปให้สัตว์หรือทำเป็นปุ๋ย ผลผลิตของพวกเขาก็จะดีขึ้น คนส่วนใหญ่จึงมักนิยมนำเวทย์เหล่านี้มาประกอบกับยาและปุ๋ย แต่ความสามารถอีกอย่างของเวทย์ธรรมชาติ คือกาควบคุมพืชและการสื่อสารกับสัตว์ต่างๆ เวทย์จำพวกนี้จึงมีรูปแบบการใช้ที่ไม่ต่างจากเวทย์น้ำ แต่เวทย์นี้จะเน้นไปที่การศึกษาธรรมชาติมากกว่าเวทย์น้ำ 

สัตว์จำพวก Øyet บ้างตัวสามารถใช้เวทย์ประเภทนี้ได้ในขณะเดียวกัน สัตว์จำพวก Magician Beasts ก็เกิดจากการดูดซับพลังเหล่านี้มากจนเกินไปทำให้พวกมันนั้นทรงพลังกว่าสัตว์ปกติ และเวทย์ธรรมชาติ นั้นถือเวทย์แรกที่วาเนียได้สั่งสอนให้เอลฟ์และ Harpy มันจึงถือว่าเป็นเวทย์ที่เก่าแก่ที่สุดไปโดยปริยาย 

4 เวทย์หิน หรือ ปฐพีภาพ เป็นเวทย์ที่หาได้ยาก พบได้ตามชั้นหินแร่ ชั้นดินต่างๆ โดยจะพบได้ในสภาพของผนึกแข็งที่ส่องประกายเมื่อกระทบกับแสงและมีสีที่แตกต่างกันออกไป โดยกระบวนการเกิดนั้นมาจาก สายลมเวทย์ได้หลอมรวมกับชั้นดินหรือแร่ต่างๆ ก่อนจะตกผลึกออกมาเป็นของแข็งที่มีสีแตกต่างกันออกไป โดยกระบวนการเหล่านี้ต้องใช้เวลาเป็นร้อยๆ ปีในการเกิด เราจึงพบเห็นผนึกเวทมนตร์เหล่านี้ได้ยาก โดยเฉพาะผนึกแร่ที่จะพบได้แค่ตามเทือกเขาเก่าเช่น เทือกเขาสีทอง โดยคุณสมบัติของมันจะเป็นการยกระดับแร่เหล่านั้นให้ดียิ่งขึ้น หรืออาจจะทำให้เกิดแร่ใหม่ๆ ขึ้นมาอีกที ในขณะที่ผนึกที่กำเนิดจากชั้นดิน จะมีความสามารถในการควบคุมชั้นดินเหล่านั้น เช่น ผนึกทรายจะควบคุมได้เพียงแค่ทราย เป็นต้น แต่ถึงแม้เราจะสามารถพบผนึกที่เกิดจากชั้นดินได้ง่ายกว่าผลึกที่เกิดจากแร่ก็ตาม แต่มันคงหายากมากๆ อยู่ดี

โดยส่วนใหญ่แล้วผู้ที่คนพบและศึกษาเวทย์เหล่านี้จะเป็นเหล่าคนแคระและเอลฟ์อัมบาล เพราะถิ่นที่อยู่ของพวกเขานั้นอาศัยตามเทือกเขาและใต้ดินทำให้พวกเขานั้นมีโอกาสเจอผลึกเหล่านี้มากกว่าเผ่าอื่นๆ โดยเหล่าเอลฟ์และคนแคระได้ใช้หินเหล่านี้นำไปสร้างสิ่งต่างๆ เช่นบ้านเรือง อาคาร รวมไปถึงการทหารเช่น ชุดเกราะ อาวุธ และได้มีการพัฒนานำไปสู่เวทย์แขนงใหม่ๆ และการสร้าง **หนังสือเวทมนตร์ฝึกหัด** โดยการนำผงผลึกเหล่านี้มาผสมกับเวทย์ต่างๆ และนำมาเขียนลงในหนังสือ ก็จะทำให้ผู้ใช้สามารถร่ายคาถาได้ทุกรูปแบบ แต่ก็แลกกับพลังของมันที่จะอ่อนกว่าเวทย์ทั่วไป 

เผ่ามนุษย์ลาร์รอนด์เองก็เป็นอีกชนเผ่าที่มีความเชี่ยวชาญในการใช้เวทย์แขนงนี้ โดยพวกเขาจะใช้ในการสร้างสถาปัตยกรรม รูปปั้น การหาอัญมณี รวมไปถึงใช้ในการทหารและการทำ Ushabti สำหรับพิธีชุบคนตาย 

เวทย์ผสม คือ เวทย์ที่เกิดจากการรวมกันของเวทย์พื้นฐานและเวทย์อื่น หรืออาจจะเกิดจากปฏิกิริยาอื่นที่เข้ามามีส่วนในการเปลี่ยนแปลงตัวเวทย์ เช่น เวลา อุณหภูมิ กระบวนการทางเคมี เป็นต้น ซึ่งเวทย์เหล่านี้ถือว่าเป็นเวทย์เฉพาะทางที่เราจะสามารถพบผู้ได้เพียงแค่ไม่กี่และโดยส่วนใหญ่เป็นเวทย์แขนงใหม่ที่ยังมีข้อมูลไม่เพียงพอ ทำให้การศึกษาเวทย์เหล่านี้จะต้องมีพื้นฐานในศาสตร์ของเวทมนตร์มาก่อน โดยตัวอย่างเวทย์เหล่านี้ได้แก่

ลาวา เป็นเวทย์ที่เกิดจากการผสมผสานระหว่างเวทย์ไฟ กับ Flame Stone โดยนำ Flame Stone หรือแร่ต่างๆ มาหลอมละลายด้วยอุณหภูมิสูงให้อยู่ในสภาพของเหลว โดยคุณสมบัติของเวทย์ลาวานั้นมีความเหมือนกับเวทย์รูปแบบต่างๆ ในการควบคุมลาวาและอุณหภูมิของตัวลาวา โดยคุณสมบัติเหล่านี้ถูกใช้ในการหลอมเหล็กในอุตหาสกรรมของเหล่าคนแคระเพื่อใช้ในการสร้างสิ่งของต่างๆ โดยเฉพาะอาวุธและชุดเกราะที่ออกมาอย่างมีประสิทธิภาพ โดยคุณสมบัติเฉพาะของเวทย์ลาวานั้นมาจากการควบคุมอุณหภูมิของตัวพลังได้ ทำให้ผู้ใช้นั้นสามารถสร้างหินจำพวกอัคนีที่ช่วยในการป้องกันความร้อนได้ทุกรูปแบบ หรือการสร้างสิ่งของจากออบซิเดียน ทำให้เหล่านักเวทย์ลาวานั้นสามารถสร้างชุดเกราะที่ทนทานและอาวุธที่คมกริบได้เพียงแค่การร่ายเวทย์เท่านั้น 

น้ำแข็ง&หิมะ เป็นเวทย์น้ำที่ได้ผ่านกระบวนการเยือกแข็งจนกลายเป็นผลึกน้ำแข็ง ซึ่งสามารถพบได้ตามดินแดนที่ปกคลุมไปด้วยหิมะและมักถูกใช้โดยเหล่านักเวทย์แฮลาฟอร์น โดยผลึกของเวทย์ชนิดนี้จะเป็นผลึกสีฟ้าขาวขุ่นหรือสีน้ำเงินเรืองแสงโดยทั้ง 2 ผลึกนั้นจะมีเกล็ดหิมะอยู่ข้างในผลึกและมีอุณหภูมิต่ำอยู่เสมอ โดยคุณสมบัติของผลึกเหล่านี้คือไม่มีวันละลาย ยกเว้นแต่จะถูกเผาด้วยลาวาและทำให้ผู้สวมใส่ตัวเย็นอยู่ตลอดเวลา The First Empress จักรพรรดินีแห่งลาร์รอนด์ผู้เป็นอมตะ ก็ใช้วิธีนี้เพื่อให้ร่างกายของเธอนั้นไม่เน่าเสีย โดยพลังของเวทย์น้ำแข็งนั้นคือการสร้างสิ่งต่างๆ ขึ้นมาจากหิมะหรือน้ำแข็งและการเปลี่ยนอุณหภูมิโดยรอบให้ต่ำลง ซึ่งคุณสมบัติในการควบคุมสภาพอากาศนั้นเป็นคุณสมบัติที่พัฒนามาจากเวทย์น้ำอีกที แต่จะแตกต่างกันไปตามเอกลักษณ์ของเวทย์นั้นๆ

สายฟ้า เป็นหนึ่งในเวทย์ที่หาได้ยากมากและมีเพียงเหล่าโอนิที่สามารถใช้เวทย์เหล่านี้ได้ โดยโอนิจะใช้สิ่งที่เรียกว่า **กลองอัศนี** ในการร่ายสายฟ้าหรือเปลี่ยนแปลงสภาพอากาศให้กลายเป็นพายุฝนขึ้นมาโจมตี เวทย์สายฟ้านั้นเป็นเวทย์ที่มีพลังทำลายที่ไม่ได้มีรัศที่กว้างแบบเวทย์ไฟ แต่ก็มีความรุนแรงและแม่นยำที่สูงกว่า แถมเหล่าโอนิบ้างตนก็ได้พลังของสายฟ้าทำให้ร่างกายของพวกเขานั้นรวดเร็วขึ้นและทำให้พวกเขานั้นหากถูกโจมตีหรือโจมตีอีกฝ่ายจะสร้างสายฟ้าใส่ศัตรูได้ ว่ากันว่าสาเหตุที่โอนินั้นสามารถทนทานสายฟ้าได้นั้นมาจากเขาของพวกนั้นจะค่อยรับพลังส่วนเกินแทนร่างกายของพวกเขาบวกกับขนาดร่างกายที่ใหญ่โตทำให้สามารถรับพลังอันมหาศาลเข้าไปในร่างกายได้ นั้นจึงเป็นสาเหตุว่าทำไมโอนิที่นำพลังสายฟ้าอัดเข้าไปในตัว เส้นผม ดวงตาและเขาของพวกเขานั้นจะเรืองแสงสีฟ้า ขาวหรือเหลืองออกมา

เวทย์วิญญาณ คือเวทย์ที่มีความเกี่ยวข้องกับความตายหรือว่าดวงวิญญาณ โดยศาสตร์เวทมนตร์เหล่านี้มักจะกระจัดตัวอยู่ในลาร์รอนด์และป่าโอเนเซียเป็นหลัก 

Phantom นั้นจะเกิดขึ้นเมื่อดวงวิญญาณออกจากร่างแล้วยังสามารถกลับเข้ามาในร่างเดิมได้ทัน แต่การกลับเข้าร่างเดิมนั้นไม่ได้สมบูรณ์จึงส่งผลให้ ดวงวิญญาณผสานรวมกับร่างเนื้อแทน ส่งผลให้ Phantom นั้นสามารถเปลี่ยนแปลงร่างกายให้อยู่ในสภาพของโซลได้ชั่วคราว ทำให้พวกเขานั้นสามารถดูดซัพพลังเวทย์และใช้พลังเวทย์ได้ โดยเวทย์เหล่านี้จะอยู่ในสภาพของกลุ่มควันสีเขียวซีดหรือดำ โดยความสามารถของเวทย์ Phantom นั้นจะเป็นการช่วยให้ตัวของ Phantom นั้นสามารถเปลี่ยนแปลงรูปร่างของตัวเองเป็นสิ่งมีชีวิตอื่น สร้างร่างปลอมหรือกลุ่มควันรบกวนการมองเห็นของศัตรู และทำให้ตัวของ Phantom นั้นกลายเป็นกลุ่มก้อนพลังงานทำให้พวกเขานั้นสามารถหายตัวหรือโผล่มาจากที่ไหนก็ได้เพื่อเข้าโจมตีศัตรูของพวกเขา แต่พลังเหล่านี้มันก็เป็นดาบ 2 คมเช่นกัน เหล่า Phantom นั้นมีความ Sensitive ต่อพลังเวทย์มาก โดยเฉพาะเวทย์ไฟและน้ำได้ ถ้าไม่ถูกดูดพลังเวทย์จนหมดแรงไปก็อาจจะถูกเผาทั้งเป็นในการร่ายเวทย์เพียงครั้งเดียว และด้วยความที่สาเหตุที่พวกเขานั้นมีชีวิตอยู่รอดได้นั้นเพราะร่างของพวกเขานั้นถูกห่อหุ้มด้วยดวงโซล จึงทำให้พวกเขานั้นต้องค่อยดูดซับพลังเวทย์มากกว่าคนอื่นๆ แลกกับการที่ทนต่อการโจมตีทางกายภาพได้ดีขึ้น 

Soul Keeper คือคำที่เรียกเหล่าผู้คนที่ค่อยปกป้องและดูแลเหล่าโซลตามที่ต่างๆ ของมหาทวีป โดยเริ่มแรกพวกเขามีชื่อว่า The Seventh Sealer เหล่าสาวกของเทพแห่งความตาย ที่ได้อุทิศตัวเองในการปกป้องเหล่าดวงวิญญาณที่ยังติดค้างอยู่ในมหาทวีปพร้อมทั้งนำพาพวกเขากลับไปหาเหล่าเทพแห่งความตาย โดยพวกเขานั้นตั้งรกรากอยู่ที่ Meadow Frontier โดยได้แบ่งอีกส่วนให้ออกเดินทางไปยังมหาทวีปต่างๆ เพื่อช่วยเหลือเหล่าโซลและคัดหาเหล่าผู้ศรัทธาที่พร้อมจะอุทิศตนสู่งานที่ไร้ที่สิ้นสุดนี้จนกระทั่ง Block หนึ่งในสมาชิกทั้ง 7 เขานั้นได้ค้นพบศาสตร์แห่งการดึงดวงวิญญาณคนตายมากักขังอยู่ในหุ่นหรือศพที่เน่าเปื่อย ซึ่งนั้นถือว่าเป็นการต่อฝ่าฝืนกฎแห่งธรรมชาติที่ร้ายแรงและเป็นการกดขี่เหล่าดวงวิญญาณพวกเขาจึงได้เนรเทศ Block ไปยังลาร์รอนด์ซึ่งในเวลาต่อมาศาสตร์ที่ Block นั้นเรียนรู้มานั้นจะถูกเรียกว่า Necromancy ในเวลาต่อมา 

Soul Keeper โดยส่วนใหญ่พวกเขาพวกเขาจะเป็นผู้มีความรู้ในเรื่องของศาสตร์เวทมนตร์และสามารถสกัดพลังเวทย์ออกมาจากสายลมเวทย์ได้ แต่พวกเขานั้นจะใช้พลังเวทย์สำหรับการรักษาและดูแลเหล่าโซลเพียงเท่านั้น อาวุธของพวกเขาส่วนใหญ่จะเป็นเคียวและพบกระดิ่งติดตัวไว้เสมอ พวกเขาจะมีคู่หูดวงวิญญาณที่จะค่อยช่วยเหลือพวกเขาในการทำงานต่างๆ รวมไปถึงการต่อสู้ ซึ่งการเลือกคู่หูนั้นก็ขึ้นอยู่กับตัวของ Soul Keeper เองว่าต้องการโซลแบบไหนมาค่อยช่วยเหลือเขา 

Necromancy เป็นศาสตร์ที่ว่าถึงการกักขังและผูกดวงวิญญาณให้อยู่ในร่างกายหรือว่ารูปปั้น เพื่อให้พวกเขานั้นกลับมามีชีวิตได้อีกครั้ง ซึ่งแตกต่างจาก Phantom ตรงที่ดวงวิญญาณนั้นอยู่ภายในร่างเนื้อ จึงไมสามารถเปลี่ยนแปลงรูปร่างได้อย่าง Phantom และถ้าหากร่างที่ดวงโซลนั้นกักขังไว้อยู่ถูกทำลายขึ้นมา ดวงวิญญาณเหล่านั้นก็จะหลุดออกมาเป็นอิสระอีกครั้ง โดยผู้ค้นพบศาสตร์นี้มีนามว่า Block อดีตหนึ่งใน The Seventh Sealer ที่ได้พยายามฝืนโชคชะตาของความตายจนถูกขับไล่มายังลาร์รอนด์และในเวลาต่อมาศาสตร์ Necromancy ก็ได้แพร่กระจายไปในลาร์รอนด์อย่างช้าๆ จนกระทั่งเหตุการณ์ลอบสังหารราชาคนแรกของยูโทเปียและการแตกแยกของอาณาจักรลาร์รอนด์ ส่งผลให้เกิดสงครามไปทั่วทุกที่ จักรพรรดินีแห่งลาร์รอนด์ที่ตอนนั้นได้สูญเสียทหารไปเป็นจำนวนมาก จึงได้หาทางฟื้นฟูกองกำลังพลของตัวเองกลับมาอีกครั้ง เขาจึงเข้าเจรจากับเหล่า Necromancy เพื่อให้พวกเขานั้นช่วยสอนศาสตร์ของการชุบชีวิตคนตายให้กับนาง แลกกับการที่ทางอาณาจักรลาร์รอนด์จะช่วยสนับสนุนพวกเขา ซึ่งการเจรจานี้ก็ได้เปลี่ยนแปลงลาร์รอนด์ไปตลอดกาล  

เหล่าดวงวิญญาณนั้นมักจะถูกใส่เข้าไปในร่างของรูปปั้นแกะสลักที่แข็งแรงเพื่อไม่ให้ร่างเหล่านั้นถูกทำลายได้ง่ายและทำให้ดวงวิญญาณเหล่านี้สามารถต่อสู้ได้นานขึ้น และด้วยความที่ร่างเหล่านี้ไม่ใช่ร่างเนื้อพวกเขาจึงไม่มีความเจ็บปวดและทนต่อการโจมตีทางกายภาพเป็นอย่างมากซึ่งส่วนประกอบของรูปปั้นก็จะแตกต่างกันออกไปตามสถานที่ต่างๆ เช่นในลาร์รอนด์จะใช้ Ushabti รูปปั้นที่ทำมาจากหินแกะสลักที่มีหัวเป็นสัตว์ต่างๆ และถือดาบเคียว ในโอเนเซียจะใช้ต้นไม้หรือหินแกะสลัก โดยพวกเขานั้นจะมีหน้าที่ในการปกป้องพื้นป่าของโอเนเซีย เป็นต้น แต่ก็มีบางคนที่อาจจะใช้ร่างมนุษย์เดิมของพวกเขาอยู่ เช่น จักรพรรดินีแห่งลาร์รอนด์ 

ความสามารถและสติปัญญาของรูปปั้นเหล่านี้จะขึ้นอยู่กับดวงวิญญาณที่เข้าไปสิงอยู่และความคุ้นเคยของพวกเขากับร่างใหม่ และการออกแบบรูปปั้นเหล่านั้นบ้างหุ่นอาจจะมีอาวุธอันตรายที่ถูกติดตั้งมาด้วยเช่น แขนเป็นกรงเล็บ มือที่เป็นค้อน เป็นต้น

เหล่าเทพแห่งความตายนั้นทั้งรักทั้งเกลียดเหล่า Necromancer ไม่ต้องหาให้เสียเวลาแต่ต้องมานั่งทุบให้ดวงวิญญาณหลุดออกมาแทน





เพิ่มเติม
เวทย์ต้องห้าม Dark Magic และ Abyssl Magic เป็นเวทย์ที่เกิดจากเหล่าจอมมารที่ถูกสร้างขึ้นมาภายหลังการปิดล้อมครั้งที่ 2 จากอาณาจักรมอเรียและพันธมิตรแดนเหนือ โดยเวทย์เหล่านี้มีตั้งแต่ที่เป็นแก๊สไปจนถึงของเหลวเหนียวข้นสีดำสนิท ที่มีกลิ่นที่เหม็นฉุนราวกับศพเน่า แต่ความอันตรายที่แท้จริงของมันคือ มันสามารถดูดซับพลังเวทย์เข้ามาอยู่ในตัวของพวกมันเองได้ ทำให้เหล่านักเวทย์และเครื่องรางเวทย์ไม่สามารถใช้ได้ผล และเวทย์เหล่านี้เมื่อสัมผัสสิ่งใดแล้วมันจะทำการเผาและละลายสิ่งสิ่งนั้นให้หายไปในทันที ซึ่งนั้นรวมไปถึงดวงวิญญาณด้วย และแผลของพวกมันนั้นจะทำให้อาการปวดแสบปวดร้อน ติดเชื้อและยังสามารถลามไปยังส่วนต่างๆ ของร่างกายได้อีก ทางเดียวในการรักษาคือการตัดส่วนนั้นทิ้งก่อนที่มันจะลามขึ้นไปได้ มีเพียงมาคัสเท่านั้นที่หลังจากรอดจากการถูกฟันเข้าที่คอแล้ว แผลนั้นไม่ได้ลุกลามไปยังส่วนอื่นๆ ของร่างกายและยังสามารถฟื้นฟูกลับมาหายดีได้แต่นั่นก็เพราะว่าเวทย์ที่มาคัสโดนนั้น ยังไม่สมบูรณ์แบบเขาจึงรอดมานอนเป็นผักได้อย่างปาฏิหาริย์

โดยเวทย์เหล่านี้จะรุนแรงเพิ่มขึ้นไปอีกหากใช้ดวงวิญญาณเป็นเชื้อเพลิง และยังสามารถสังหารเหล่าเทพได้ ซึ่งความแตกต่างของ Dark Magic และ Abyssl Magic นั้นคือ Dark Magic ถูกสร้างมาจากจอมมาร มีสีดำ อยู่ในรูปของเหลวและก๊าซ ในขณะที่ Abyssl Magic นั้นถูกสร้างขึ้นมาโดย ลิลิธ อดีตมือขวาของจอมมารที่ได้ตั้งตัวเป็นกบฏและบุกโจมตีเกาะเทพด้วยปีศาจใต้ทะเลของนาง ซึ่ง  Abyssl Magic นั้นมีสถานะเป็นน้องเหลวเหนียวข้นสีม่วงดำ แต่แทนที่จะเผาและละลายแบบ Dark Magic  แต่ Abyssl Magicนั้นเป็นพิษต่อทุกๆสิ่งในทะเล เมื่อผู้ที่ได้รับจะมีร่างกายที่อ่อนแอลงอย่างรวดเร็วและทำลายระบบหายใจและสมองของผู้รับและจะตายในที่สุด 


