**มหาทวีปลอเรเซีย**

อาดานั้นปกคลุมไปด้วยพื้นน้ำที่กว้างใหญ่สุดลูกหูลูกตาและท่ามกลางท้องทะเลนั้นก็มีเกาะเล็กเกาะน้อยอยู่มากมาย บ้างเกาะก็ไม่มีแม้แต่ชื่อหรือแม้แต่มีคนรู้จัก บ้างเกาะก็เป็นเพียงแค่หน้าผาสูงชันที่มีแต่ชั้นหิน บ้างก็เป็นเกาะที่ปกคลุมไปด้วยทุ่งดอกไม้หลากสีที่บานสะพรั่งไปทั้งเกาะ หรือบ้างก็เป็นเพียงแค่เนินทรายสีขาวที่โผล่ขึ้นมาเหนือน้ำ และอีกหลายเกาะที่เป็นตำนาน เช่น เกาะมังกร มันคือเกาะที่อยู่ในตำนานของมนุษย์แดนเหนือ เชื่อกันว่ามันคือบ้านเกิดของเหล่ามังกรและยังเป็นทั้งสุสานของพวกมัน เมื่อถึงเวลาที่ใกล้สิ้นอายุขัยพวกมันจะพากันบินกลับไปยังเกาะแห่งนั้น (ซึ่งตามจริงๆแล้วเกาะมังกรนั้นมีอยู่จริง มันคือหมู่เกาะที่เต็มไปด้วยชั้นหินผาและเกาะขนาดใหญ่ไม่กี่เกาะ เป็นที่อยู่สำหรับเหล่ามังกรที่เหล่าเทพสร้างขึ้นมาให้อยู่บริเวณทางตอนตะวันออกเฉียงเหนือของเกาะเทพ)

แต่ในบรรดาเกาะเหล่าก็มีเกาะเกาะหนึ่งที่กว้างใหญ่และอุดมสมบูรณ์ มันคือบ้านของสรรพสิ่งทุกชีวิตบนอาดา มันคือจุดเริ่มต้นของเรื่องราวทุกๆอย่างที่เหล่าวาลเมนและบุตรของพระบิดาต้องเผชิญบ้านของทุกสรรพสิ่ง ที่แห่งนี้คือ มหาทวีปลอเรเซีย

ลอเรเซียนั้นเป็นมหาทวีปที่มีขนาดกว้างใหญ่(กว่าแผนที่ที่กูทำให้ดู) เป็นอันดับ 1 ของอาดา มีรองเพียงแค่เกาะของเหล่าเทพและ เกาะ Tahiti ที่อยู่ติดกับลอเรเซียทางตะวันออกเฉียงเหนือ โดยลอเรเซียนั้นเป็นชื่อรวมของ 2 ทวีปขนาดใหญ่ที่เข้ามาติดกัน โดยมีแม่น้ำ Long leak ที่กั้นขวางทั้ง 2 ทวีปและแบ่งออกเป็นตอนเหนือและตอนล่าง โดยตอนล่างจะมีชื่อว่า ลอเรเซีย และทางตอนเหนือมีชื่อว่า การ์โอริน 
โดยทางตอนล่างนั้นจะมีขนาดใหญ่ที่สุด ซึ่งมีความอุดมสมบูรณ์และความหลากหลายทางภูมิชีวนิเวศที่สูง ไล่ยาวตั้งแต่เทือกเขาสูงชันสู่ทุ่งหญ้าจรดพื้นป่า และอื่นๆอีกมากมาย เป็นบ้านของสิ่งมีชีวิตหลากหลายสายพันธุ์ทั้งที่ควรจะมีอยู่และไม่มีอยู่ รวมไปถึงอาณาจักรมากมายที่ต่างปกครองส่วนต่างๆของทวีป โดยอาณาจักรที่ใหญ่ที่สุดคือ __'**ยูโทเปีย**'__ อาณาจักรของมนุษย์ชาว __'**ยูโทเปียน**'__ ผู้ที่ยิ่งใหญ่เทียบเท่ากับทิฐิของพวกมันเอง  พวกเขาเป็นมนุษย์กลุ่มแรกของลอเรเซีย และมีเทคโนโลยีที่ล้ำสมัยเทียบเท่าเอลฟ์ พวกเขานั้นปกครองเกือบๆทุกที่ของลอเรเซียด้วยอำนาจทางการทหารและความเป็นชาตินิยมที่เชื่อว่ามนุษย์นั้นคือผู้สูงส่งและเหนือกว่าทุกๆสิ่ง พวกเขานั้นมีเมืองหลวงอยู่ทางตอนกลางของทวีป หากเดินทางลงใต้ผ่านเทือกเขา __Wall of middle__ ก็จะพบกับดินแดนทางใต้ซึ่งปกคลุมไปด้วยทุ่งหญ้าสะวันนาและทะเลทราย รวมไปถึงเป็นบ้านเกิดของ__'**ชาวลาร์ริเดียม**'__ หรือ __'**มนุษย์ทะเลทราย**'__ ซึ่งเคยก่อตั้งอาณาจักรที่ยิ่งใหญ่ของมนุษย์และรวมกันเป็นปึกแผ่นว่า __'**ลาร์รอนด์**'__  มาก่อนซึ่งในปัจจุบันอาณาจักรแห่งนี้ได้แตกออกเป็นชนเผ่ามากมายค่อยทำสงครามกันเองเพื่อขยายดินแดนและแย่งชิงทรัพยากร ซึ่งอาณาจักรที่อำนาจที่สุดก็ยังคงเป็น  ลาร์รอนด์ มาโดยตลอด

ถัดขึ้นไปเหนืออาณาจักรยูโทเปีย คือป่าดึกดำบรรพ์ที่มีนามว่า __'**โอเนเซีย**'__ มันคือบ้านของเหล่า __'**มิเมียร์**'__ เหล่าครึ่งคนครึ่งสัตว์ที่อยู่กระจัดกระจายไปทั่วป่า เหล่ามนุษย์ชาวป่าที่ถูกเรียกรวมๆว่า __'**รานา**'__ และเอลฟ์เผ่าเอนารอสที่พวกเขานั้นจะเข้าไปอาศัยลึกอยู่ในป่าหรือติดกับทะเล ป่าแห่งนี้เป็นป่าดงดิบที่มีขนาดใหญ่ที่สุดของมหาทวีป ป่าแห่งนี้ได้รับพลังเวทมนตร์จากสายลมเวทย์มาโดยตรงซึ่งมันส่งผลให้ป่าแห่งนี้ประหลาดกว่าป่าที่อื่นๆ  ต้นไม้ที่นี่เติบใหญ่กว่าที่อื่นๆและยังสามารถฟื้นฟูได้อย่างรวดเร็ว ไม่ว่าจะถูกทำลายไปขนาดไหนป่ามันก็จะกลับมาฟื้นฟูได้อย่างรวดเร็ว จนผู้คนให้ฉายากับป่าแห่งนี้ว่า __'**Immortal Forest**'__ สัตว์ป่าที่แห่งนี้ได้ดูดซับพลังเวทย์ จงพวกมันนั้นทั้งองอาจ ชาญฉลาดและแข็งแกร่งกว่าสัตว์ทั่วไป ตามชายแดนของป่านั้นมีการสร้างกำแพงไม้ขึ้นมาในบ้างจุดเพื่อป้องกันการโจมตีจากศัตรู โดยตามกำแพงเหล่านี้ก็จะค่ายทหารที่สร้างขึ้นตามเมืองร้างของพวกเอลฟ์ โดยพวกเขานั้นอาศัยความสามารถในการฟื้นฟูที่รวดเร็วของป่าให้เป็นประโยชน์ ในการสร้างกำแพงที่ถึงแม้มันจะถูกทำลายลงไปแต่มันก็สามารถกลับมาใหม่ได้ด้วยตัวของมันเองเสมอๆ หากเดินทางต่อไปยังตอนกลางของทวีปต่อจะพบทุ่งหญ้าสีเหลืองทอดยาวสุดสายตาจรดตะวันตกสลับเนินเขาและหมู่บ้านเล็กๆนั้น เป็นที่อยู่ของเหล่านักรบบนหลังม้า __'**ชาวฟิวดัส**'__ หรือฉายาของพวกเขาที่โด่งดังยิ่งกว่าชื่อจริงของพวกเขาอย่าง __'**เซนทอร์**'__ ดินแดนของมนุษย์ที่มีชื่อเสียงในด้านของม้าชั้นเลิศและทหารม้าที่น่าเกรงขาม พวกเขาเป็นผู้ครอบครองม้าที่แข็งแกร่งและดีที่สุดในโลกอย่าง เซนทอร์เรีย ที่แม้แต่ม้าของพวกเอลฟ์ก็ยังพ่ายแพ้ในด้านของขนาด ความถึกทนและแรงชาร์จที่รุนแรงของพวกมัน พวกเขานั้นเป็นผู้พิทักษ์ดินแดนสีทองแห่งนี้และยังรวมไปถึงเป็นหนึ่งใน 3 อาณาจักรที่จะต้องรับมือกับการบุกรุกของออร์คก่อนใครอยู่เสมอ โดยพวกเขานั้นจะมีหน้าที่ในการลาดตระเวนและจัดการพวกที่หลุดรอดมาจากการอีก 2 อาณาจักรได้ ซึ่ง 2 อาณาจักรนั้นคือ มอเรียและไกวเฮียร์

ในอดีตเป็นนั้น __'**ไกวเฮียร์**'__ มีชื่อว่า__Stanford__ (สแตนฟอร์ด) เมืองหน้าด่านของชาวแฮลาฟอร์น มนุษย์ชาวแดนเหนือที่ได้เดินทางมาตั้งรกรากที่แดนใต้ แต่ก็ถูกขับไล่กลับไปโดยชาวเซนทอร์และยูโทเปีย เหตุจากที่ชาวแฮลาฟอร์น ได้บุกปล้นฆ่าผู้คนของพวกเขา เมื่อขับไล่แฮลาฟอร์นออกไปได้แล้ว ต่อมาเมืองแห่งนี้ก็ถูกปกครองโดยยูโทเปียและเปลี่ยนเป็นเมืองไว้สำหรับขังคุกโดยเฉพาะ พร้อมให้นามใหม่ว่า __Anatha Dekaa__ (อนาธา เดคา) โดยภายหลังในช่วงการปกครองของ __Commander โรมีคัส__ ก็ได้เกิดโรคระบาดที่เปลี่ยนถูกคนให้กลายเป็นกูลรวมไปถึงโรมีคัสเองที่ได้ติดเชื้อนี้ไปเหมือนกัน เขานั้นได้ขอร้องต่อเทพให้เขาและครอบครัวหายป่วยจากโรคร้ายในครั้งนี้ ซึ่งผู้ที่ตอบรับคือจอมมาร เขาได้มอบสูตรในการทำยารักษาให้กับโรมีคัสโดยที่อีกฝ่ายไม่รู้เลยว่ายาเหล่านั้นแท้จริงแล้วมันช่วยรักษาแค่ร่างกาย ในท้ายที่สุดเขาก็ได้กลายเป็น __Ghoul Lord__ สาวกของจอมมารโดยไม่รู้ตัว เขาได้เปลี่ยนเมืองคุกให้กลายเป็นเมืองค้าทาสและแพร่กระจายเชื้อโรคไปทั่วมหาทวีปทั้งทางตรงและทางอ้อม และเมืองแห่งนี้อาจจะถูกเปลี่ยนกลายเป็นเหล่าจอมมารไปแล้ว ถ้าหากไม่ถูกขัดขวางโดยกลุ่มกบฏแฟรนกิมโดยได้รับความช่วยเหลือจากจอมเวทฟาริสและคณะนักเดินทางของเขา จึงสามารถโค่นล้ม Ghoul Lord และได้สร้างอาณาจักรใหม่ __**'ไกวเฮียร์และโกโวเนีย'**__ขึ้นมาได้ พวกเขานั้นมีบทบาทเป็นเมืองหน้าด่านทางตะวันออกค่อยปกป้อง Gate of Dragoon  เขื่อนและกำแพงขนาดใหญ่ที่ปิดกั้นแม่น้ำ Longleak ทางทิศตะวันตกเพื่อไม่ให้พวกออร์คสามารถบุกโจมตีทางเรือได้ และอีกฝั่งหนึ่งคือ Gate of Dawn โดยผู้รับผิดชอบคือ__**'มอเรีย'**__ อาณาจักรเกิดใหม่ที่เกิดจากที่__เจ้าชายมานเว__ได้นำผู้ติดตามของพระองค์จากทุกสารทิศ มาสร้างเมืองมอเรียเพื่อสนับสนุนการปิดล้อมของเหล่าพันธมิตรเอลฟ์และคนแคระที่เทือกเขาสีเทา แต่พอการปิดล้อมได้จบลงด้วยความพ่ายแพ้ของเหล่าพันธมิตร มอเรียก็ได้รับช่วงต่อในทันที พวกเขาได้ช่วยเหลือเหล่าผู้รอดชีวิตและได้เปลี่ยนจากเมืองสู่อาณาจักรเกิดใหม่ที่เกิดจากการรวมตัวกันของหลายเชื้อชาติ เพื่อต่อต้านภัยอันตรายของจอมมาร โดยพวกเขาได้รับคำชี้แนะจากเทพวาเนีย เทพแห่งความรู้ในการสร้างเขือนเป็นกำแพงเพื่อป้องกันการโจมตีทางน้ำของพวกออร์ค และได้ตั้งชื่อกำแพงว่า Gate of Dawn และเมื่อกำแพงน้ำถูกสร้างขึ้นมาสำเร็จแล้วมานเวจึงรวบรวมอาสาสมัครจัดตั้งกลุ่มคณะเดินทางที่ป่าโอเนเซียแล้วพา พวกเขาไปเป็นหนึ่งในกุญแจหลักในการปลดแอกเมืองไกว์เฮียร์และได้ช่วยกันสร้าง Gate of Dragoon ขึ้นมาปิดล้อมเทือกเขาสีเทาได้เป็นผลสำเร็จ รวมไปถึงการช่วยเหลือในด้านต่างๆในเพื่อให้ไกว์เฮียร์สามารถยืนหยัดได้ด้วยตัวเอง และเมื่อเขาได้กลับมาถึงมอเรียอีกครั้ง เขาจึงได้จัดตั้ง __สภาแห่งลอเรเซีย__ ขึ้นมาเพื่อรวบรวมเหล่าผู้มีประสบการณ์ในการต่อสู้  ผู้มีความเชี่ยวชาญในทุกๆศาสตร์ รวมไปถึงดึงตัว เทพไรย์ฟอน เทพแห่งผู้พิทักษ์ป่า Atlas ของ มิเรลา เทพีแห่งธรรมชาติ ฟาริสจอมเวทลูกศิษย์ของวาเนีย รวมไปถึงอาณาจักรไกวเฮียร์และเซนทอร์เองก็ตามเข้าร่วมสภานี้เช่นกัน สภาแห่งมีจุดประสงค์ในการรวมลอเรเซียให้เป็นหนึ่งเพื่อต่อต้านภัยร้ายของจอมมารและในทุกวันนี้พวกเขาก็ยังพยายามต่อไปเพื่อผนึกกำลังทั่วทั้งทวีปรวมไปถึงทำภารกิจลับมากมาย ไม่ว่าจะเป็นการขัดขางศัตรู กวาดล้างพวกทรยศ ช่วยเหลือผู้คนและเฟ้นหาผู้มีความสามารถหน้าใหม่มาเพิ่ม ซึ่งผู้ทำภารกิจเหล่านี้ล้วนเป็นคนที่ราชามานเวคัดสรรมาด้วยตัวเอง บ้างก็เป็นผู้ที่สหายเก่าที่ได้เดินทางมาด้วยกันในช่วงของการปลดแอกไกว์เฮียร์ หรืออาจจะเป็นลูกหลานของพวกเขา เพื่อรอวันที่ทั้งมหาทวีปจะรวมตัวกันภายใต้ธงพื้นเดียว กรีธาทัพเข้าทำลายล้างเหล่าศัตรูที่หลบซ่อนอยู่ภายใต้เทือกเขาสีเทา

ภายใต้ความมืดมิดของขุนเขาสีเทา ที่แห่งนี้เคยเป็นที่อยู่ของชายหญิงมากมายที่ล้วนมีเจตจำนงในการปกป้องป้อมปราการจากเหล่าศัตรูที่ถูกกักขังอยู่ข้างใน แต่นั่นก็เป็นเพียงเงาสะท้อนของความรุ่งโรจน์ในอดีตที่แสงเทียนอันริบหรี่ได้สาดส่องไปตามโถงทางเดินแสนมืดมิด ที่ในบัดนี้ต่างอบอวลไปด้วยกลิ่นสาบศพและความทุกข์ระทม ตามกำแพงของห้องโถงที่ใหญ่โตถูกเจาะเป็นรู โรงหลอมเหล็กเก่าถูกจุดไฟขึ้นอีกครั้งเพื่อหลอมอาวุธที่น่าสะพรึงและต้มเหล่าเชลยให้กลายเป็นน้ำมันดิบเพื่อสร้างพลังเวทย์ที่อันตราย ลึกเข้าไปจนทะลุเทือกเขาไปจะพบกับดินแดนรกร้างในอดีตที่แห่งนี้มีนามว่า __ทุ่งหญ้า Gusta__(กูสต้า) ดินแดนสีทองที่ปกครองไปด้วยทุ่งหญ้าที่ทองแสนงดงาม ที่แม้แต่ทุ่งหญ้าสีเหลืองของเซนทอร์ก็ไม่อาจเทียบได้ แต่ในตอนนี้มันปกคลุมไปด้วยเถ้าถ่านและฝุ่นเขม่าสีดำ ทุกสารทิศเต็มไปด้วยค่ายกักกัน ค่ายทหารน้อยใหญ่อยู่เต็มไปหมดและใจกลางของดินแดนแห่งนั้นคือป้อมปราการที่สูงตระหง่านสีดำทมิฬรายล้อมไปด้วยค่ายทหาร แท่งพิธีกรรม โรงหลอมเหล็ก คุก กำแพงและหอคอยมากมาย และจุดสูงสุดของที่แห่งนั้นคือวิหารของจอมมาร __'**Archaos The Chainmelt**'__ (อาร์เคออส) และเหล่ามือขวาของมัน พวกมันได้สร้างเหล่าออร์ค โทลล์ นำสิ่งมีชีวิตมากมายที่จับมาดัดแปลงและทรมานให้กลายเป็นอสุรกายไว้สำหรับการสงคราม พวกมันเป็นขั้วตรงข้ามของเหล่าวาลเมน ในขณะที่วาลเมนต้องการจะปกป้องช่วยเหลือเหล่าลูกหลานแห่งอาดาให้เติบโตและก้าวต่อไปได้โดยตัวเองผ่านการชี้แนะ มอบความหวังและกำลังใจ พวกมันกลับมีเจตจำนงคือการปลดปล่อยอาดาจากการปกครองของเหล่าเทพและนำทางไปสู่เส้นทางแห่งอิสรภาพผ่านการทำลายล้างและความสิ้นหวังที่จอมมารได้หยิบยื่นเป็นของขวัญแด่เเหล่าลูกหลานแห่งอาดา  แม้เหล่าจอมมารจะถูกปิดล้อมจากทุกทิศทุกทาง แต่นั่นก็ไม่ได้สามารถหยุดยั้งการแพร่กระจายอิทธิพลของพวกมันไปได้จนหมด ทั่วทั้งมหาทวีปต่างมีเหล่า ออร์ค โทลล์ สัตว์กลายพันธุ์และพวกที่บูชาจอมมารค่อยสร้างความเสียหายและความเดือดร้อนไปทั่วทุกสารทิศ และยังสามารถตั้งถิ่นฐานตามทางตอนใต้ของลาร์รอนด์และตอนเหนือของการ์โอริน ยังไม่รวมถึงพวกที่หลบซ่อนตามมุมต่างๆของอาดาที่นอกเหนือจากมหาทวีป ทำให้เหล่าทวยเทพและลูกหลานอาดาต้องรับศึกหลายด้านและคงต้องใช้เวลาอีกหลายร้อยปีในการเอาชนะจอมมารและหลายพันปีในการชำระล้างอาดาจากอำนาจมืดของพวกมัน

การ์โอริน  ทวีปทางตอนเหนือของมหาทวีปที่แห่งนี้ปกคลุมไปด้วยพื้นป่าและหุบเขามากมาย ดินแดนแห่งนี้มีอากาศที่หนาวโดยเฉพาะที่ปลายสุดของแดนเหนือ เป็นดินแดนที่ปกคลุมไปด้วยหิมะและน้ำแข็ง โดยมี '**__เทือกเขาแก้ว__**' เทือกเขาที่ตั้งสูงตระหง่านอยู่ที่ดินแดนหิมะ ที่แห่งนี้ยังมีทะเลสาบน้ำแข็งตั้งอยู่ตรงใจกลางของเทือกเขาที่ส่องประกายไปตามแสงจันทร์และดวงอาทิตย์ น้ำข้างในนั้นเป็นสีเขียวอมฟ้าอ่อนซึ่งเป็นสาเหตุที่ทำให้ผู้คนตั้งชื่อเขานี้และทะเลสาบแห่งนี้ว่า __เทือกเขาแก้วและทะเลสาบแก้ว__ ในอดีตนั้นกอร์เมน เทพแห่งพื้นดินเคยใช้สถานที่นี่เป็นที่ทำงานของตนอยู่ในส่วนลึกของขุนเขาจนกระทั้งเขาได้ทิ้งที่แห่งนี้ไปเมื่อเขาได้รู้ว่าที่แห่งนี้มีเจ้าของอยู่แล้ว เทือกเขาแห่งนี้เป็นบ้านเกิดของเหล่าคนแคระ มันเป็นสถานที่แห่งที่เราคนแคระได้ลืมตาตื่นขึ้นมาและเมื่อพวกเขาตื่นขึ้นมาและเริ่มขุดเจาะภูเขาลึกเข้าไปเรื่อยๆพวกเขาก็ค้นพบสิ่งของที่หลงเหลืออยู่ของเทพกอร์เมน พวกเขาจึงได้เรียนรู้ศาสตราช่างจนกลายเป็นเผ่าพันธุ์ที่มีความเชี่ยวชาญในด้านของการขุดเหมืองและงานช่างเป็นอันดับต้นๆพร้อมทั้งสร้างอาณาจักรของเหล่าคนแคระที่มีนามว่า '__นครคริสตัน__' ขึ้นมาแล้วได้ออกเดินทาไปยังที่อื่นๆในเวลาต่อมา ล้อมรอบเทือกเขาแก้วนั้น มันคือแผ่นดินรกร้างและป่าสนที่น่ากลัวที่กระจัดกระจายไปทั่วแผ่นดินนี้ แต่ถึงจะมีสภาพอากาศที่เลวร้ายยังไงตามชายทะเลก็ยังมีอากาศที่อบอุ่นกว่าและสามารถตั้งรกรากกันได้ ซึ่งผู้ที่ปกครองดินแดนหิมะแห่งนี้ก็คือชาว__**'แฮลาฟอร์น'**__ เหล่ามนุษย์แดนเหนือ พวกเขาเป็นนักเดินเรือที่เก่งกาจและหลงใหลถึงชื่อเสียงและความแข็งแกร่งสำหรับพวกเขาแล้ว การต่อสู้และการออกเดินทางไปยังที่ใหม่ๆคือเส้นทางที่จะนำพาพวกเขาไปสู่การเป็นวีรชนที่ยิ่งใหญ่และถูกจารึกลง Saga เพื่อบอกเหล่าเรื่องราวให้กับลูกหลานของพวกเขาสืบต่อไป ชีวิตของพวกเขามีเพียงการต่อสู้ไม่ว่าจะเป็นพวกเดียวกันเองหรือไม่ก็ตาม การแสวงหาโอกาสที่นำไปสู่ชื่อเสียงและเกียรติยศ มันจึงเป็นแรงขับเคลื่อนให้ผู้คนเหล่านี้ได้ออกเดินทางไปทั่วทุกที่บ้างก็ในฐานะกองโจร ทหารรับจ้าง นักเวทย์น้ำแข็งหรือเหล่านักกวี  แต่ยังไม่หมดเพียงเท่านั้นเพราะภายใต้ดินแดนหิมะเหล่านี้ยังเต็มไปด้วย ดันเจี้ยน ถ้ำลึก เมืองร้างมากมายซึ่งเป็นที่หลบซ่อนของเหล่าออร์คและพวกที่นับถือจอมมาร พวกมันได้สร้างเครือข่ายใต้ดินและสะสมกำลังไว้เป็นจำนวนมากมายมหาศาล เพื่อรอวันที่เจ้านายของพวกมันเรียกหาพวกมันอีกครั้ง ถัดจากดินแดนหิมะเรื่อยๆลงมาจะพบกลับดินแดนที่ปกคลุมไปด้วยมอสและตะไคร่น้ำ มันถูกเรียกว่า __**Meadow Frontier**__ เขตแดนแบ่งแดนหิมะและพื้นป่า ที่แห่งนี้เต็มไปด้วยบึง ลำธารขนาดเล็ก ที่เกิดจากการละลายของหิมะจึงทำให้สถานที่แห่งนี้มีสภาพเป็นหนองบึงไม่เป็นที่ต้อนรับให้กับนักเดินทางและการลงหลักปักฐานสักเท่าไหร่ แต่คนส่วนใหญ่มักจะรู้จักในชื่อของ __Ghost Frontier__ มันคือสถานที่รวมตัวของเหล่า__**โซล**__ เหล่าดวงวิญญาณที่ไม่ได้กลับไปยังท้องพระโรงน้ำตา พวกเขาได้รวมตัวจนกลายเป็นดินแดนของผู้วายชน พวกเขามารวมตัวกัน ณ ที่แห่งนี้เพื่อรอการมาถึงเหล่าเทพแห่งความตายที่จะพาพวกเขากลับไปยังท้องพระโรงอีกครั้ง 

เมื่อผ่าน Meadow Frontier มาได้พวกเขาจะได้พบกับป่าผลัดใบและป่าผสมป่าสนสลับกับพื้นที่โล่งและเนินดิน โดยทางทิศตะวันตกเป็นชายหาดสีขาวนวลมันถูกเรียกว่า '__อาชิว ชายหาดแห่งดวงดาว__' ที่เหล่าเอลฟ์ได้ลืมตาดูโลกเป็นครั้งแรก ที่แห่งนี้เป็นส่วนหนึ่งของ__ป่า Ilnlion__ (เอลลิมาย) ซึ่งครอบคลุมไปทั้งการ์โอริน เป็นที่ตั้งของ __Morhoda (มอนโฮดา) __ นครเอลฟ์ลับแล โดยพวกเขานั้นมีวิธีชีวิตเหมือนกับเหล่าเอลฟ์ป่าแดนใต้ในป่าโอเนเซียผสมกับเหล่าเอลฟ์แห่งนครดวงดาวที่อาศัยอยู่ใน'__**เทือกเขาสีทอง**__' เทือกเขาลูกนี้ตั้งอยู่กึ่งกลางของทวีปการ์โอริน มันเป็นที่อยู่ของเหล่าคนแคระและเอลฟ์เอเรนดา ภายในนั้นมี __'มหานครเอเมลอน'__ ที่หลบซ่อนอยู่ภายในเทือกเขาแห่งนี้ มันเป็นอาณาจักรผสมของเอลฟ์เอเรนดา อัมบาลและคนแคระที่ยิ่งใหญ่ที่สุด เป็นที่เก็บคลังความรู้ของทั้ง 3 เผ่าพันธุ์ และทั้งยังไว้สำหรับติดต่อหาเหล่าเทพได้ ข้างใต้ของมหานครเอลฟ์ก็คือมหานครของคนแคระที่มีนามว่า '__**Khomlodar**__' (คอโลดาร์) เป็นที่อยู่ของเหล่าคนแคระและเอลฟ์อัมบาลรวมไปถึงเป็นแหล่งอุตสาหกรรมการผลิตและการวิจัยสิ่งประดิษฐ์ของทั้ง 2 มหานคร ไม่ว่าจะเป็นหินรูน อาวุธอาบพลังเวท ล้วนเกิดมาจากการต่อยอด สร้างสรรค์และคิดค้นสิ่งประดิษฐ์มาจากพวกเขาเหล่านี้ แต่ถึงแม้จะมีพันธมิตรที่แข็งแกร่งหรืออาวุธที่ทรงพลังขนาดไหน พวกเขาก็ไม่สามารถออกจากเทือกเขานี้ไปได้ เพราะเนื่องมาจากสงครามการปิดล้อมเทือกเขาสีเทานั้นทำให้พวกเขานั้นสูญเสียผู้คนไปเป็นจำนวนมาก ซึ่งมันก็ทำให้พวกเขานั้นไม่มีกำลังพลมากพอที่จะสามารถต่อกรกับจอมมารได้ อีกทั้งการ์โอรินก็มีเหล่าสาวกของจอมมารยั้วเยี้ยอยู่ทุกหนทุกแห่งหากพวกเขานั้นกระทำการอะไรที่โจ่งแจ้งมากจนเกินไป ก็อาจจะหมายถึงการล่มสลายของทั้ง 2 อาณาจักรแห่งนี้ก็เป็นได้ พวกเขาจึงทำได้แค่ลำเลียงเสบียงให้กับมอเรียและส่งเหล่า __Raven Merchant__ ไปทั่วทวีปเพื่อค้าขายและฝึกฝนผู้คนตามที่ต่างๆ รวมไปถึงเหล่า __StormWing__ เหล่าทหารเอลฟ์ที่ขี่บนหลังอินทรียักษ์ค่อยลาดตระเวน สืบข่าวและส่งสาส์นระยะไกลกับพันธมิตรอื่นๆในลอเรเซีย




**เกาะ Tahiti**

เกาะขนาดใหญ่เป็นอันดับ 3 ของอาดา อยู่ทางตะวันออกเฉียงเหนือของมหาทวีปลอเรเซีย มันคือสวรรค์บนดินที่สวยงาม ท้องทะเลเป็นสีฟ้าสวยงาม ชายหาดสีขาวเหลืองนวล ล้อมรอบด้วยป่าเขตร้อนและโรงแรมที่ถูกจัดขึ้นมาเพื่อรองรับกับคนจำนวนมาก และใต้น้ำยังเป็นที่อยู่ของเหล่าเงือก ที่แห่งนี้ในอดีดมันเป็นเพียงหมู่เกาะมากมายที่แต่ละเกาะจะเป็นที่พำนักของเหล่าเทพเมื่อครั้งที่พวกเขานั้นต้องออกเดินทางมายังมหาทวีป พวกเขาได้สร้างสิ่งปลูกสร้างรวมไปถึงสิ่งของต่างๆที่ภายหลังจะถูกเรียกโดยเหล่าคนแคระว่า __'Artifact'__ ไว้มากมายจนกระทั่ง การมาถึงของจอมมารได้สร้างความวุ่นวายไปทั่วมหาทวีป เหล่าเทพจึงจำเป็นต้องใช้พลังของตนในการนำหมู่เกาะเล็กๆเหล่านั้นมารวมกันเป็นเกาะเดียว เพื่อรองรับมาถึงของเหล่าผู้อพยตของ มิเมียร์ คนแคระและเอลฟ์ตามลำดับ ซึ่งนั้นทำให้สถานที่พำนักของพวกเขาและสิ่งของต่างๆพวกเขานั้นได้สูญหายไปจากการรวมกันของเกาะ Tahiti และหลังจากปิดล้อมเหล่าจอมมารได้จบลงแล้ว เหล่าเทพส่วนใหญ่ก็ได้ละทิ้งเกาะแห่งนี้ไป และมอบให้กับเหล่าลูกหลานของอาดาต่อไป มีเพียงเทพบ้างองค์ที่อาจจะจำแลงกายมายังที่แห่งนี้เพื่อเยี่ยมเยือนหรือพักผ่อนจิตใจบ้าง อย่างเช่น วารันเจียน หลังจากนั้นมา Tahiti นั้นก็เปรียบเสมือนสวนสวรรค์ที่เผ่าพันธุ์ไหนๆก็อยากจะมาชมให้เห็นกับตาสักครั้ง มีเพียงแค่มนุษย์จากยูโทเปียที่ค่อนข้างไม่ชอบเกาะแห่งนี้และพยายามอย่างมากที่จะสร้างสวนสวรรค์ของตัวเองขึ้นมาทัดเทียมกับเกาะแห่งนี้ และพวกคนเถื่อนจากแดนเหนือใต้ที่เคยพยายามจะบุกขึ้นฝั่งแต่ก็ถูกขับไล่ออกไปได้  Tahiti นั้นถูกปกครองโดยเหล่ามิเมียร์เป็นส่วนใหญ่พวกเขานั้นกระจายตัวอยู่ทุกที่บนเกาะแห่งนี้ สร้างเป็นอาณาจักรน้อยใหญ่ขึ้นมา โดยเหล่ามิเมียร์นั้นบนเกาะ Tahiti นั้นพวกเขานั้นอารยธรรมที่สูงกว่าพี่น้องที่อาศัยอยู่ในป่าของโอเนเซีย ซึ่งเหตุผลมาจาก 3 ปัจจัยหลัก 1 ทรัพยากรที่อุดมสมบูรณ์โดยเฉพาะในด้านของพื้นที่ 2 พลังเวทย์ที่ไหลเวียน 3 อิทธิพลจากเผ่าพันธุ์อื่นๆ ส่งผลให้เหล่ามิเมียร์นั้นสามารถพัฒนาและปกครองเกาะแห่งนี้ จนแม้แต่เหล่าญาติบนมหาทวีปยังต้องประหลาดใจ ไล่ตั้งแต่ตอนเหนือที่หนาวเหน็บอย่าง '**__Aurora__**' ที่แห่งนี้ปกคลุมไปด้วยหิมะและหุบเขามากมายและโหดร้าย ที่แห่งนี้เป็นถิ่นที่อยู่ของเหล่ามิเมียร์ Canida  (ครึ่งหมา) Ursus (ครึ่งหมี) รวมไปถึงเผ่าอื่นๆ พวกเขาทำสงครามเข่นฆ่ากันเองเพื่อยึดครองแผ่นดินแห่งนี้ จนกระทั่งการมาถึงของ __Wulfang __ (วูฟแฟงค์) ลูกชายของหัวหน้าเผ่าหมาป่า ในวัยเพียง 15 ปี เขาได้ใช้ความรู้ทางด้านภูมิศาสตร์และการเข้าใจในตัวศัตรู ในการนำพาเผ่าตอนตนเข้าต่อสู้และรวบรวมแผ่นดิน Aurora ได้เป็นผลสำเร็จ ตอนอายุ 20 ปี โดยหลังจากการรวมกันเป็นปรึกแผ่นแล้ว เขาได้เห็นถึงปัญหาของความอดอยากและโรคภัยที่ได้กัดกินประชาชนของเขามาโดยตลอด เขาจึงได้นำเหล่าผู้ติดตามคนสนิทและนักเดินทางที่กล้าหาญที่สุดของเขาทั้ง 196 คน เดินทางข้าม __เทือกเขา Snowy__  ตามคำบอกเหล่าของผู้เฒ่าผู้แก่เพื่อตามหาบ้านหลังใหม่ให้กับผู้คนของตน และพวกเขาก็พบกับดินแดนอดีตกาลที่พวกเขานั้นหลงลืมไปอย่างยาวนานนั้นคือ __ป่าไม้ Olympic__ หรือที่บางคนเรียกว่า __Red Forest__ หรือ __Foxland__ บ้านของเหล่ามิเมียร์ Vulpin (จิ้งจอก) และ Felida (แมว) ภายใต้การนำของ __Ellianna เรียกสั้นๆว่า Anna__ (เอลเลียนน่า/แอนนา) นายกเทศมนตรีของเมือง Cameron (คาเมรอน) เมืองที่สวยงามและรักสงบ เธอนั้นมีฉายาว่า เจ้าหนูวิเศษ จากการที่ทำในสิ่งที่เป็นไปไม่ได้ให้เป็นไปได้ผ่านไหวพริบและมันสมองของนาง เมื่อเธอนั้นได้ยินข่าวการมาถึงของพวก Wulfang เธอนั้นก็ต้อนรับขับสู้เป็นอย่างดี แล้วเมื่อหนุ่มสาวที่มีพรสวรรค์คนละด้านได้มาเจอกัน พวกเธอก็ต่างเริ่มชิงไหวชิงพริบกันเพื่อเป็นต่ออีกฝ่าย จนช่วงเวลาเหล่านั้นได้ผ่านพ้นไป ทั้ง 2 ผู้นำก็ได้ตกลงจะเป็นพันธมิตรต่อกัน โดยเป้าหมายแรกของพวกเขาคือการสร้างเส้นทางการติดต่อกัน พวกเขาให้จ้างเหล่าคนแคระพ่อค้าอย่าง '__Clan Redbounds__' หรือเหล่าคนแคระพลัดถิ่น  '__The WhiteHammer__' จาก '__**Dawan**__' ดินแดนที่เต็มไปด้วยขุนเขาไม่จาก Aurora แต่ที่แห่งนี้ไม่ได้ปกคลุมไปด้วยหิมะ แต่ปกคลุมไปด้วยหญ้าขนาดเล็ก ทุ่งดอกไม้ ป่าสนและมีสภาพอากาศที่อบอุ่น เต็มไปด้วยหินแร่จำนวนมากทำให้เหล่าคนแคระพลัดถิ่นได้มาตั้งรกรากกันที่นี่พวกเขามีส่วนสำคัญในการช่วยพัฒนาความเจริญของมิเมียร์ที่นี่ เหมือนกับเหล่าเอลฟ์ที่อาศัยอยู่ที่ '**__ชายหาด Chinden__**' เอลฟ์เหล่านี้คือเอลฟ์เอเรนดาที่มาจาก นครเอเมลอน และ นครมอนฮาดา พวกเขาได้เดินหลบหนีพวกออร์คมามาจากมหาทวีปแล้วมาตั้งรกรากที่นี้โดยได้สร้างเมืองที่มีชื่อว่า '__Nellanor__' (เนลเลนอร์) ซึ่งในภายหลังที่แห่งนี้ก็ได้กลายเป็นอู่ต่อเรือ ค่อยบำรุงและสร้างเรือให้กับกองกำลังป้องกันตนเองของ Tahiti และสิ่งสุดท้ายแต่จะเป็นสิ่งแรกที่เหล่านักเดินทางจะได้พบเมื่อมาถึง Tahiti คือ ท่าเรือที่ชื่อว่า '**__Calleen__**'   มันเป็นทั้งชื่อของท่าเรือและโรงแรมที่รายล้อมเกาะแห่งนี้ ด้วยมี Harpy (ครึ่งนก) ค่อยดูแลพร้อมทั้งให้บริการต่างๆนานา และเหล่า Mermaid  (เงือก) ค่อยดูแลในช่วงเขตน้ำตื้นของ Chinden เพราะว่า Tahiti นั้นเต็มไปด้วยปะการังและสัตว์น้ำมากมาย ทำให้พวกเธอมีหน้าที่ในการดูแลในการเทียบท่าให้กับเรือต่างๆ แต่พวกเขานั้นก็มีจำนวนที่น้อยเพราะส่วนใหญ่แล้วเหล่าเงือกจะพากันอพยตไปยังเกาะเทพจนเกือบหมดแล้ว ถึงแม้จะถูกเรียกว่าท่าเรือแต่  Calleen นั้นเป็นทั้งกำแพงค่อยปกป้องผู้รุกรานจากนอกเกาะ พวกเขานั้นมีเรือลาดตระเวนที่ถูกขึ้นมาจากชาวแฮลาฟอร์นในมหาทวีปที่ได้มีการติดอาวุธไว้สำหรับการต่อสู้ทางน้ำไว้เป็นจำนวนมากรวมไปถึงกองกำลังที่ประจำการรอบ Calleen เพื่อที่พวกเขานั้นจะสามารถปกป้องบ้านหลังที่ 2 ของพวกเขาจากภัยอันตรายจากนอกทะเลได้ 




เหล่า Wulfang ได้เดินทางข้ามหุบเขามาได้ โดยมีทหารติดตาม 180 อีก 16 คน เป็นองค์รักษ์ยอดฝีมือ พวกเขานั้นอยู่ในสภาพที่ดูไม่ค่อยดีเท่าไหร่ พวกเขาทุกคนต่างถูกน้ำแข็งกัดและหิวโหย พวกเขาตัดสินใจตั้งค่ายกันในป่า ซึ่งควันไฟของพวกเขาก็ทำให้พวกมิเมียร์แถวนั้นมาเจอตัวของพวกเขาและทำการช่วยเหลือผู้ต่างถิ่นเหล่านี้ แล้วเรื่องของพวกเขาก็ไปถึงหูของ Anna  ซึ่งเธอก็ตัดสินใจเดินทางมาหา Wulfang โดยตัวของเธอเอง พวกเขาได้พูดคุยกัน ในตอนนั้นก็ทำให้ Anna รู้ได้ทันทีว่า ชายตรงหน้าของเธอนั้นแม้จะมีอายุเท่าๆกับเธอ แต่กลับมีประสบการณ์ในการรบและความน่าเกรงขามกว่าเธอราวกับฟ้ากับเหว แต่ที่สำคัญที่สุดนั้นคือพวกเขามีชีวิตของผู้คนเป็นเดิมพันหากเกิดสงครามขึ้นมา พวกเขาเหล่านี้จะต้องเทหมดหน้าตักในการเอาชนะพวกเธอแน่นอน อย่าว่าแต่ขับไล่ได้เลยถ้าเกิดขึ้นจริง ถ้ารบกันจริงจะยื้อได้ถึงเดือนรึเปล่ายังยากเลย ด้วยความที่ผู้คนใน Olympic แถบไม่มีประสบการณ์ในการรบ จำนวนทหารที่มีก็น้อยแถมส่วนใหญ่ก็ไปประจำอยู่ทาง Chinden และ Dawan เพื่อจับตาดูการรุกรานของพวกมนุษย์ เรียกได้ว่าพวกเขานั้นไม่พร้อมในการรบแม้แต่กับกองโจรเลยด้วยซ้ำไป เธอจึงพยายามหว่านล้อมให้ข้อเสนอในการช่วยเหลือผู้คนของ Wulfang ซึ่ง Wulfang ก็ดูออกว่าตัวเองนั้นมีไพ่ที่เหนือกว่า Anna  แต่ก็ยังไม่อยากจะเปิดศึกโดยทันที เพราะเธอนั้นก็ช่วยพวกเขาไว้อีกทั้งพวกเขานั้นยังไม่รู้จักพื้นที่ของอีกฝ่ายซึ่งจะส่งผลเสียต่อพวกเขาในการเดินทัพเข้าโจมตี Wulfang จึงได้ต่อรองเพิ่มเติมไปว่า เขานั้นต้องการให้ Anna ช่วยสอนเขาถึงวัฒนธรรมของอีกฝ่ายและพาเขาออกเดินทางเยี่ยมชมพื้นป่าแห่งนี้ ซึ่งอีกฝ่ายก็ตกลงและจะเริ่มทำตามสิ่งที่อีกฝ่ายขอทันทีหลังจากที่ Wulfang นั้นพักรักษาตัวให้หายดี 

โดยข้อเสนอที่พวกเขาตกลงกันคือ
- Anna  นั้นจะให้การช่วยเหลือผู้คนของ Wulfang รวมไปถึง Wulfang ในขณะที่อาศัยอยู่ที่ดินแดนของเธอ 
- เปิดการค้าขายแลกเปลี่ยนกันทั้ง 2 ดินแดน
- พรมแดนของพวกเขาคือเทือกเขา Snowy
-  Anna  จะต้องสอน Wulfang ถึงวัฒนธรรม ภาษาและขนบธรรมเนียมของพวกเขา



มาถึงป่าไม้ Olympic 
